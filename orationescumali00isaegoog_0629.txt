148 ΑιΣΧιαου

νούντων βλεπόντων ἔλαθον ὑμῶν ὑφελόμενοι, καὶ
τούς έκ τοῖν πόλεων τούτων συνέδρους παρ’ ὑμῶν μέν
ἀνέστησαν, πάλιν δὲ είς Χαλκίδα καὶ τδ καλούμενον
Εὐβοϊκόν συνέδριον συνήγαγον. δν δὲ τρόπον καί
δι’ οίων κακουργημάτων, ταῦτ’ ήδη άξιόν ἐστιν άκού·
σαι. ἀφικνεῖται γάρ πρὸς ὑμᾶς οὐκέτι δι’ ἀγγέλων, 95
ἀλλ’ αὐτὸς ό Καλλίας, καὶ παρελθιδν είς τήν ἐκκλη-
σίαν λόγους διεξῆλθε κατεσκευασμένους ὑπό Δημο-
σθένους. είπε γάρ, ὡς ήκοιέκ Πελοποννήσου νεωστί
σύνταγμα συντάξας είς ἑκατόν ταλάντων πρόσοδον
ἐπὶ Φίλιππον, καὶ διελογίζετο, ὅσον ἑκάστους ἔδει συν-
τελεῖν, Ἀχαιοὺς μὲν πάντας καί Μεγαρέας ἑξήκοντα
τάλαντα, τάς δ’ έν Εὐβοίᾳ πόλεις ἁπάσας τετταρά-
κοντα · ἐκ δὲ τούτων τολν χρημάτων ὑπάρξειν καὶ ναυ- 96
τικήν καί πεζικήν δυ’ναμιν· εἶναι δε πολλοὺς άλλους
τῶν Ἑλλήνων, οὓς βούλεσθαι κοινωνεῖν τής συντά-
487 ξεως, ὥστε οὔτε χρημάτων οὔτε στρατιωτῶν ἔσεσθαι
άπορίαυ. καί ταῦτα μὲν τά φανερά· ἔφη δὲ καί πράξεις
πράττειν ἑτέρας δι’ άπορρήτων, καί τούτων είναί τινας
μάρτυρας τωνήμετέρων πολιτῶν, καὶ τελευτάν όυο-
μαστί παρεκάλει Δημοσθένην καί συνειπεῖν ήξίου. ὁ 97
δὲ σεμνοῖς πάνυ παρελθόν τόν τε Καλλίαν ὑπερεπή-
νει τό τε άπόρρητον προσεποιήσατο είδέναι· τήν δ’ ἐκ
Πελοποννήσου πρεσβείαν, ήν ἐπρέσβευσε, καὶ τήν ἐξ
Ἀκαρνανίας ἔφη βούλεσθαι ὑμῖν άπαγγείλαι. ήν δ’ αὑ-
488 τῷ κεφάλαιον τῶν λόγων πάντας μέν Πελοποννησίους
ὑπάρχειν, πάντας δ’ Ἀκαρνᾶνας συντεταγμένους ἐπὶ
Φίλιππον ὑφ’ ἑαυτοῦ, εἶναι δὲ τὸ σύνταγμα χρημά-
των μὲν είς ἑκατόν νεοὸν ταχυναυτουσῶν πληρώματα
καί είς πεζοὺς στρατιώτας μυρίους καὶ ίππέας χιλίους,
ὑπάρξειν δὲ πρός τούτοις καλ τάς πολιτικάς δυνάμεις, 98
ἐκ Πελοποννήσου μέν πλείονας ή δισχιλίους ὁπλίτας,

 

